---
template: document.html
title: "Organitzacions"
icon: material/book-open-variant
alias: organitzacions
comments: true
tags:
    - organitzacions
---


## GitHub com a plataforma educativa

:simple-github: GitHub és una plataforma que permet als estudiants i als docents allotjar el projectes de desenvolupament,
compartir-los i treballar de manera col·laborativa. A més, GitHub ofereix eines per a la gestió de projectes que poden
ser adaptades per a l'ús en l'entorn educatiu.

GitHub es pot convertir en una plataforma educativa molt potent, per les següents raons:

- **Control de versions**: Treballar amb un sistema de control de versions és essencial per a qualsevol projecte de
    desenvolupament, especialment en l'àmbit professional. Treballar d'aquesta manera des del primer moment permetrà
    als estudiants adquirir una habilitat i uns hàbits que els seran molt útils en el futur.
- **Allotjament centralitzat**: GitHub permet allotjar tots els projectes en un únic lloc, el que facilita la
    gestió i la revisió dels projectes per part dels docents.
- **Retroacció individualitzada**: Gràcies al control de versions, els docents poden revisar els canvis que han fet
    cadascun dels estudiants i oferir una retroacció individualitzada.
- **Treball col·laboratiu**: GitHub facilita la col·laboració entre els estudiants, ja que permet treballar en
    branques independents i fusionar els canvis de manera senzilla.
- **Gestió de projectes**: GitHub ofereix eines que faciliten la gestió de projectes, que poden ser
    adaptades per a l'entorn educatiu mitjançant l'ús de metodologies actives.

## Beneficis de GitHub Education
[__:fontawesome-solid-graduation-cap: GitHub Education__](https://github.com/education)
és una iniciativa de GitHub que ofereix beneficis especials per als estudiants i els docents.

> Per a obtindre aquests beneficis, els estudiants i docents han de sol·licitar l'accés a
> [GitHub Education application](https://education.github.com/discount_requests/application).

##### Beneficis per als estudiants
Les eines i els recursos que ofereix GitHub Education es troben a
[**GitHub Student Developer Pack**](https://education.github.com/pack),
entre les quals podem destacar:

- [GitHub Pro](https://docs.github.com/es/get-started/learning-about-github/githubs-plans#github-pro): Pla de pagament de GitHub.
- [:octicons-copilot-16: GitHub Copilot](https://github.com/features/copilot): Intel·ligència artificial per a la programació.
- Llicències de JetBrains: :simple-pycharm: PyCharm, :simple-intellijidea: IntelliJ IDEA, ...
- Molts més...

Tota aquesta informació es pot trobar a la pàgina de
[**GitHub Education Students**](https://github.com/education/students).

##### Beneficis per als docents
A més dels beneficis que poden obtindre els estudiants,
els docents poden obtenir els següents beneficis:

- [GitHub Team](https://github.com/team) per a l'educació, que inclou la gestió d'organitzacions.
    
    Es pot sol·licitar la millora d'una organització a GitHub Team a la pàgina [GitHub Global Campus](https://education.github.com/globalcampus/teacher).

- [GitHub Classroom](https://classroom.github.com/): Plataforma educativa
  que permet als docents crear assignatures, allotjar els projectes i gestionar les tasques dels estudiants.

Tota aquesta informació es pot trobar a la pàgina de
[**GitHub Education Teachers**](https://github.com/education/teachers).


## Organitzacions
Les [__:octicons-organization-24: organitzacions__](https://docs.github.com/en/organizations/collaborating-with-groups-in-organizations/about-organizations){target=_blank}
són comptes compartits que poden ser utilitzats per a allotjar projectes de manera centralitzada. Normalment, aquestes organitzacions
s'utilitzen per a allotjar projectes d'una empresa o d'un projecte de codi obert, però també es poden utilitzar per a allotjar
projectes educatius.

![Organització Softcatalà a GitHub](img/softcatala.png)
/// shadow-figure-caption
Organització [:simple-softcatala: Softcatalà a GitHub](https://github.com/Softcatala).
///

### Crear una organització
Pots crear una nova organització a l'apartat [__:octicons-organization-24: Organitzacions__](https://github.com/settings/organizations)
del teu compte de GitHub.

Quan crees una organització, et demanarà quin pla vols utilitzar.

!!! important
    En l'àmbit educatiu, podem utilitzar el pla gratuït i després sol·licitar la millora a GitHub Team a través de
    [GitHub Global Campus](https://education.github.com/globalcampus/teacher).

Després, es demanarà especificar la següent informació:

- Nom per a la organització, que ha de ser únic a GitHub.
- Correu electrònic de contacte.
- A qui pertany la organització (personal, empresa o institució).


![Crear una organització a GitHub](img/create_org.png)
/// shadow-figure-caption
Crear una organització a GitHub.
///

### Millorar una organització a GitHub Team
Pot sol·licitar la millora d'una organització a GitHub Team a través de
[GitHub Global Campus](https://education.github.com/globalcampus/teacher).

![Millorar una organització a GitHub Team](img/upgrade_org.png)
/// shadow-figure-caption
Millorar una organització a GitHub Team.
///

### Convidar membres a una organització
Per a convidar membres a una organització, cal anar a l'apartat __:material-account: People__
de la organització i afegir els membres manualment.

![Convidar membres a una organització](img/invite_members.png)
/// shadow-figure-caption
Convidar membres a una organització.
///

### Configuració de l'organització
A l'apartat __:octicons-gear-16: Settings__ de l'organització,
es poden configurar tots els paràmetres de l'organització.

Una de les opcions més importants és la configuració
dels permisos dels membres de l'organització a l'apartat __:material-account-multiple: Member privileges__.

!!! recommend
    En aquest apartat, es recomana configurar els permisos per defecte (_Base permissions_)
    com a _No permission_.

    D'aquesta manera, els estudiants no podran veure els repositoris privats
    d'altres companys de classe.

![Configuració dels permisos de l'organització](img/base_permissions.png)
/// shadow-figure-caption
Configuració dels permisos de l'organització.
///
